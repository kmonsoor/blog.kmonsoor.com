---
Title: সহজ বাংলায় ad hominem এর মানে
Date:  2021-11-25
Modified: 2021-11-25
Category: Language
Tags: Language, Bangla, English, Simple explanation, Ad hominem, সহজ ভাষায়, ব্যখ্যা, sohoz-banglay
Slug: সহজ-বাংলায়-ad-hominem-এর-মানে
status: Published
Summary: ইংরেজি ভাষায় বেশ কিছু শব্দ বা ধারনা অন্য কোনও ভাষা থেকে সরাসরি ব্যবহার করা হয়, কিন্তু বাংলা ভাষায় সেই শব্দ বা ধারনাটির এক শব্দে কোনও অনুবাদ নেই। বা থাকলেও সাধারণ মানুষের জন্য খুব খটমটে। এরকম একটি concept বা ধারণা হোল "ad hominem" যেটি ল্যাটিন ভাষা থেকে এসেছে। ...

---

ad hominem (attack)
=================== 
ল্যাটিন '_argumentum ad hominem_' এর ইংরেজিতে আক্ষরিক অনুবাদ হয় '_to the person_'। 

কিন্তু ইংরেজিতে সাধারণত সরাসরি "_ad hominem_" তার সাথে "_attack_" যোগ করা হয়।  
যেমন: some members attacked him ad hominem; instead of discussing his proposal, they were talking about how poor he grew up.  

যদিও বাংলায় এটাকে "ব্যক্তিগত আক্রমন" বলে লেখা যায়, কিন্তু তাতে পুরোপুরি অর্থটা প্রকাশ পায় না। বরং কারো কোনও একটি প্রস্তাব, মতামত বা যুক্তিকে পাশ কাটাতে দ্বিতীয় কোনও ব্যক্তি সেই প্রস্তাব (বা মতামত) নিয়ে আলোচনা না করে, বরং সেই প্রথমজনকে ব্যক্তিগত (কিন্তু সেই মতামতের সাথে কোনও সম্পর্ক নেই) একটা বিষয়ে সমালোচনা করে, সেটাই "ad hominem" আক্রমণ । সেই ব্যক্তিগত আক্রমণের বিষয়টি সত্য বা মিথ্যা হতে পারে।

উদাহরণ :
--------
(সব চরিত্র কাল্পনিক)


**১.**  
_জয়নাল:_   চীন আমেরিকাকে ঠকায় ১৯৮০ সালের চুক্তিতে ট্রেড সুবিধা পেয়ে।  
_দিলারা:_    জয়নাল তো ঠিকমতো ইনকাম ট্যাক্স দেয় না। আন্তর্জাতিক সম্পর্ক কি বুঝে?   (_ad hominem_ আক্রমণ)   
_রেবেকা:_   ১৯৮০ সালের চুক্তির পরে তো চীনে আমেরিকার ভুট্টা রপ্তানি বেড়ে দ্বিগুণ হয়েছে, তাহলে?  (যুক্তি খণ্ডন, কিন্তু _ad hominem_ আক্রমণ নয়)  

**২.**  
_সলিমুদ্দিঃ_   শুনেছি, রোজা রাখা শরীরের জন্য ভালো ।  
_কলিমুদ্দিঃ_   ধুর মিয়া, আপনে নামাজই তো পড়েন না ঠিকমতো, রোজার কি জানেন?  (_ad hominem_ আক্রমণ)  
_রহিমুদ্দিঃ_    যাই হোক, রোজা রাখলে শরীর তো খুব কাহিল লাগে। (প্রাসঙ্গিক আলোচনা, কিন্তু _ad hominem_ আক্রমণ নয়)  

